---
title: "Hvad er det vi installerer?"
description: |
  Hvad er R ift RStudio og R-økosystemet.
author:
  - name: Søren O'Neill
    url: www.oneill.dk
date: '`r Sys.Date()`'
output:
  distill::distill_article:
    self_contained: false
#collections:
#  posts:
#    disqus: reproducible-finance-with-r
#categories:
#  - Installation
creative_commons: CC BY
format: html
editor: source
---

## R mig her og R mig der...

### Hvad er R?

Selve _R_ er et kodesprog og udviklingsmiljø som er særligt velegnet til statistik og data-science.

R kode ser eksempelvis sådan her ud:

```{r}
#| echo: true
#| eval: false

mine_nye_data <- read.csv("data_mappe/min_data_fil.csv")
mine_nye_data <- mine_nye_data %>%
  select(-cpr_nummer)
antal_observationer <- mine_nye_data %>% nrow()
min_fine_graf <- mine_nye_data %>% ggplot() + geom_histogram()
```

R er med andre ord det kode sprog du bruger til indlæse og rense dine data, definere dine analyser, generere dine tabeller og grafer, osv, osv.

### Hvad er RStudio?

Derimod er RStudio et grafisk program som *'bare'* gør det nemmere at arbejde med R. Det er egentligt ikke nødvendigt at bruge RStudio, men der er en god grund til at næste alle R-brugere gør det.

RStudio ser *eksempelvis* sådan her ud:

![Screenshot af RStudio som det så ud mens jeg sad og skrev denne webside ... det kan man nemlig også bruge R-økosystemet til :-)](gfx/screenshot_rstudio.png)

### Hvad er R økosystemet?

R økosystemet er et veritabelt overflødighedshorn af ekstra funktionalitet som kan lægges over på selve R. Det kommer først og fremmest i form af R _pakker_, som der findes mange tusinde af, men det er også vejledninger, youTube videoer, chat-fora og meget andet. Uanset hvilke problemer du kommer ud for på din R rejse, kan du være næste 100% sikker på at nogen allerede har beskrevet løsningen ... den ligger allerede klar til dig derude i R økosystemet.

Men før vi kaster os over alt det, så skal vi altså først have installeret R.

